---
title: "Tijd om te Schrijven 3e editie 1 tot 8 juni 2019"
date: "2019-02-18"
description: "\~ Inspirerende Schrijfweek in het paradijs \~"
---

# Tijd om te Schrijven \~ 3e editie \~ 1 tot 8 juni 2019

Date: 2019-02-18 12:36:26


\~ Inspirerende Schrijfweek in het paradijs \~

Omdat het afgelopen jaren zo leuk en goed was, organiseren we van 1 tot en met 8 juni weer onze jaarlijkse schrijfweek. We, dat zijn Mariëtte Wijne \(docent\), Maaike Postmus \(gelegenheidskok\) en Moinhos do Dão. Samen zorgen we ervoor dat de deelnemers zich met niets anders hoeven bezig te houden dan met schrijven. Het maakt niet uit of je beginnend of ervaren bent, want ieder zingt toch wel zijn eigen lied. De afgelopen jaren werd geschreven aan reisblogs, kinderboeken, interviews, nieuwsbrieven ...

Een week voor jezelf. Een week om te schrijven. Midden in de Portugese natuur die begin juni uitbundig is. Lentebloemen staan in bloei. Wielewalen vliegen af en aan. En de Dão stroomt koel door het dal. Natuur is overal en soms het onderwerp van de losse schrijfoefeningen en -opdrachten die op het programma staan. Je krijgt elke dag les, maar er blijft genoeg over om zelf in te vullen. Het doel van deze schrijfweek is simpel. Schrijven! Met de feedback van groep en docent als duwtje in de rug.

Ben jij benieuwd wat er gebeurt als je een paar uur ongestoord kunt schrijven? Wil je nu eindelijk eens beginnen met jouw verhaal op papier te zetten? Vind je het leuk om met anderen over tekst en taal te praten? Dan is deze schrijfweek echt de moeite waard om tijd voor vrij te maken.


**Testimonials \~**

*Dit is echt de vakantie als je van schrijven houdt. De dag begint met flink schrijven en praten over schrijven. Daarna een lange middag waarin je heerlijk gaat eten, luieren, zwemmen en je pen bij hand houdt! Alles op de Moinhos is een inspiratie dus die woorden komen gewoon.*

L. Kaufman 2018

**Over het programma \~**

*Alles was erg goed uitgedacht. Zowel uit de gezamenlijke als de individuele tijd heb ik enorm veel geleerd. De structuur van de opdrachten was ook makkelijk mee te nemen, zodat ik thuis gewoon verder kon daarmee.*

P. de Jong 2017

** Over de docent \~**

*Veel blijdschap en enthousiasme, en verstand van zaken. *

R. van der Zwan 2017

 De feedback is heel scherp en goed. Daar kun je echt mee verder.

Q. Engelhard 2018


**Plek en programma \~**

De Moinhos is dé plek om te schrijven. Er is volop rust en ruimte. Verkwikking van een duik in de rivier. En er wordt elke dag fantastisch gekookt \(uit eigen moestuin\). De accommodaties zijn authentiek en smaakvol ingericht. De kampeerplekken liggen verscholen in de natuur. Kijk [HIER](http://www.moinhosdodao.nl/index.html) voor uitgebreide informatie over de quinta en voorzieningen.

Dit is het idee: 's ochtends een groepssessie om de schrijfspieren op te warmen en om elkaars teksten te bespreken. 's Middags vrij om te schrijven aan de dagopdracht. 's Avonds samen eten, wandelen en nog wat nakletsen bij het vuur. De groep bestaat uit maximaal negen beginnende en meer ervaren schrijvers, want iedereen is welkom.

De docent \~ Mariette Wijne

Mariëtte werkt als schrijfdocent op de Gerrit Rietveld Academie en begeleidt auteurs bij hun schrijfproces. Zelf schreef ze het non-fictieboek *Nou, nog eentje dan \(2011\), *columns, blogs en teksten voor opdrachtgevers uit de hoek van kunst en cultuur. Ze zegt: 'Schrijven is schrijven. Alleen door het te doen, ontdek je wat je te zeggen hebt.'

Meer informatie over Mariette vind je op: [www.mariettewijne.nl](http://www.mariettewijne.nl)

**Kosten \~**

Accommodatie individueel: **€ 825,-**

Accommodatie gedeeld: **€ 695,-**

Kamperen: **€ 565,-**

**Inclusief:** schrijfprogramma, drie maaltijden, dagelijks theearrangement, sfeervolle accommodatie \(of ingerichte tent\), natuurwandelingen in de omgeving en, voor wie wil, yoga in de ochtend.

**Exclusief:** vlucht en vervoer in Portugal. \(wij helpen graag met informatie over vluchten, OV en autoverhuur\)

**Niet schrijvende reisgenoten zijn van harte welkom!! **

**Meer informatie \~**

Voor praktische vragen; neem contact op met Freya op Moinhos do Dão via [ons contactformulier](https://moinhosdodao.com/contact).

Voor programma inhoudelijke vragen; neem contact op met Mariette Wijne via [haar website](http://www.mariettewijne.nl).